<!DOCTYPE html>
<html lang="pl">
<head>
    <meta charset="UTF-8">
    <title>Makowiec - przepis</title>
</head>
<body>
    <h1>Makowiec</h1>
    <img src="https://d3iamf8ydd24h9.cloudfront.net/pictures/articles/2017/12/20067-v-900x556.jpg" alt="Makowiec">
    <h2>Opis:</h2>
    <p>Przedstawiam mój prosty przepis na makowiec zawijany z ciasta drożdżowego. Ciasto jest proste i szybkie do zrobienia, bowiem nie ma potrzeby szykowania zaczynu. Do tego cudownie wygląda na Świątecznym stole.</p>
    <h2>Składniki:</h2>
    <h3>Składniki na ciasto drożdżowe:</h3>
    <ul>
        <li>500 g mąki pszennej np. uniwersalnej</li>
        <li>pół kostki masła - 100 g</li>
        <li>1/3 szklanki cukru - 100 g</li>
        <li>2 żółtka średnich lub dużych jajek</li>
        <li>około pół szklanki mleka lub więcej - min.140 ml</li>
        <li>40 g świeżych drożdży lub 12 g suchych</li>
    </ul>
    <h3>Składniki na masę makową i lukier:</h3>
    <ul>
        <li>600 g masy makowej</li>
        <li>3 białka jajka</li>
        <li>150 ml białego lukru</li>
        <li>łyżka suchego maku</li>
    </ul>
    <h2>Sposób przygotowania:</h2>
    <ol>
        <li>Masło, mleko oraz cukier umieść w rondelku. Całość podgrzewaj na małej mocy palnika do roztopienia się masła. Rondelek odstaw do przestudzenia. Słodkie mleko z masłem powinno być wystudzone do około 40 stopni.</li>
        <li>W sporej misce umieść dwa żółtka. Dodaj też 40 gramów świeżych drożdży. Tak samo z suchymi drożdżami (jeśli takich używasz). Żółtka rozetrzyj z drożdżami i z przestudzonym, słodkim mlekiem z masłem. Dodaj przesianą mąkę. Ciasto wyrabiaj około 5 minut. Ja wyrabiam je ręcznie, ale możesz użyć miksera z hakami lub też maszyny typu thermomix.</li>
        <li>Gładką kulę dobrze wyrobionego ciasta odłóż do wyrośnięcia na minimum 1,5 godziny. Ciasto powinno być w misce, przykryte bawełnianą ściereczką lub folią. Możesz miskę umieścić w lekko nagrzanym piekarniku (do 40 stopni. Potem jeszcze polecam lekko uchylić drzwiczki piekarnika, ponieważ w komorze może panować wyższa temperatura niż pokazuje nam wskaźnik. Jeśli w komorze piekarnika będzie za ciepło, to możemy "zabić" drożdże). Robię tak głównie zimą, gdy temperatura w domu nie przekracza u mnie 21 stopni. Ciasto powinno nawet potroić objętość (bardzo ładnie wyrosnąć).</li>
        <li>Jeśli chcesz zrobić domową masę makową, to podążaj za moim przepisem - domowa masa makowa. Polecam przygotować większą porcję masy i część zamrozić. Taka masa może być przechowywana w zamrażalce nawet rok. Do 600 gramów masy makowej dodaj ubite na półsztywny trzy białka jajka. Pianę z białek lekko wmieszaj w masę. Dzięki temu masa makowa nie będzie się kruszyć przy krojeniu ciasta.</li>
        <li>Jeśli używasz masy gotowej, to po wyjęciu sprawdź jej smak. Jeśli jest zbyt mokra, to polecam podsmażyć ją na odkrytej patelni z jedną łyżeczką masła. Ustaw małą moc palnika. Nadmiar wody odparuje. Do masy możesz też dodać pokruszone orzechy włoskie. Po jej przestudzeniu dodaj ubite na sztywno białka dwóch jajek. Pianę z jajek lekko wmieszaj w masę.</li>
        <li>Wyrośniętą kulę ciasta przełóż na stolnicę. W tym cieście drożdżowym jest sporo masła i nie ma potrzeby podsypywania mąką. Ciasto nie powinno się kleić do drewnianego blatu. Ciasto rozwałkuj na placek grubości 1-1,5 cm.</li>
        <li>Zwijaj makowiec w rulon. Po zwinięciu przełóż go na papier do pieczenia i zawiń go dwukrotnie pozostawiając około 1 cm luźnej przestrzeni. Dzięki temu makowiec "nie rozłoży się na boki" w trakcie pieczenia.</li>
        <li>Zawinięty w papier makowiec umieść na blaszce, na środkowej półce piekarnika. Piekarnik powinien być nagrzany do 180 stopni z termoobiegiem, lub 190 stopni z pieczeniem góra dół. Makowiec piecz 40 minut. Po wyłączeniu piekarnika, lekko uchyl jego drzwiczki na 15 minut. Po tym czasie możesz wyjąć makowiec, odwinąć go z papieru i zostawić na kratce do wystudzenia i zdobienia.</li>
    </ol>
    Źródło: <a href="https://aniagotuje.pl/przepis/makowiec-zawijany">https://aniagotuje.pl/przepis/makowiec-zawijany</a>
</body>
</html>